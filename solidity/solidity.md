# **Smart Contract คืออไร?**<br>
<br>
ก่อนที่เราจะมาทำความรู้จักกับ Smart Contract กัน จะขอเล่าที่มาที่ไปของ Ethereum กับต้นกำเนิดแนวคิด Smart Contract 
โดยจะขอยืมบทความจากเวปหนึ่งมาเล่า ซึ่งผมอ่านแล้วเห็นภาพ (https://nuuneoi.com/blog/blog.php?read_id=939)
<br>
## **Ethereum กับต้นกำเนิดแนวคิด Smart Contract**
ก่อนจะไปถึงรายละเอียดว่า Smart Contract คืออะไร การเข้าใจแนวคิดว่าทำไมถึงต้องมีสิ่งที่เรียกว่า Smart Contract ด้วยคงจะเป็นการเริ่มต้นที่ดีกว่า
ในอดีตยุคที่ Blockchain ถือกำเนิดนั้น โลกมี Application อยู่เพียงตัวเดียวที่ทำงานบน Blockchain และสิ่งนั้นมีชื่อว่า "Bitcoin"
<br>
![Bitcoin](/solidity/solidity_1.jpg)
<br>
ถึงวันนี้คำว่า Bitcoin จะดูหรูหราฟู่ฟ่าใครมีแล้วร่ำรวย แต่อย่างไรก็ตาม ถ้าให้พูดถึงฟังก์ชันของ Bitcoin แล้ว ถามว่ามันทำอะไรได้บ้าง ? นั่งคิด 3 วินาทีแล้วก็ตอบ ... "ก็โอนหากัน"
มันทำได้แค่นั้นจริง ๆ ... (ณ นาที้นั้นจนถึงนาทีนี้นะ อนาคตอีกเรื่อง)
<br>
![Bitcoin](/solidity/solidity_2.jpg)
<br>
เจ้าหนู Vitalik ผู้ซึ่งเป็นหนึ่งในทีม Bitcoin Magazine ที่มีชื่อเสียงมากในขณะนั้นก็รู้สึกว่า โอ้วจอร์จ นี่มันอะไรกัน มันช่างไร้สาระเสียชริง Blockchain มันมีประโยชน์มากกว่าแค่โอนหากันไปมานะ
<br>
**"คงจะดีถ้า Blockchain มีความสามารถในการรันโค้ด บันทึกข้อมูล รวมถึงบันทึกการเปลี่ยนแปลงของข้อมูลลงใน Blockchain ไว้ได้ด้วย"**
<br>
และสร้าง Blockchain ตัวแรกที่มาพร้อมความสามารถในการรันโค้ดขึ้นมานามว่า Ethereum ครับ
ถามว่าโค้ดที่จะรันนั้นอยู่ตรงไหน ? คำตอบคือ มันก็อยู่ใน Blockchain นั่นแหละครับ บันทึกไว้เป็นกระดาษใบนึงและยัดเข้ากล่องไว้ ซึ่งกระดาษใบนี้ทุกคนสามารถเข้าถึงได้ ดูได้ว่าโค้ดนี้เขียนว่ายังไง (เพราะ Blockchain ทุกอย่างต้องเปิดเผย) และไม่สามารถเปลี่ยนแปลงได้ (เพราะโค้ดถูกบันทึกอยู่ใน Blockchain เรียบร้อยแล้ว)
<br>
![Bitcoin](/solidity/solidity_3.jpg)
<br>
และโค้ดที่ว่านั้นไม่ได้คำสั่งเดียว แต่สามารถมีกี่คำสั่งก็ได้ อย่างเช่นด้านบนก็จะมี a, b, c ซึ่งจะถือว่าเป็นคำสั่งที่แยกกันไปครับ
ถ้าให้ดูดี ๆ จากด้านบนจะเห็นว่ามันก็เหมือนกระดาษที่เขียนสัญญาเอาไว้เป็นข้อ ๆ ให้เราเลือกใช้งานได้เลย โดยมีคุณสมบัติว่า
1) มันไม่สามารถเปลี่ยนแปลงได้
2) ทุกคนสามารถเข้าถึงและดูได้ว่าโค้ดเขียนไว้อย่างไร
3) สามารถสร้างลอจิคการทำงานได้ตามที่ต้องการ
4) สามารถบันทึกข้อมูลที่ต้องการลงใน Blockchain ได้
5) ข้อมูลที่ถูกบันทึกไว้จะอยู่ตลอดไป หากข้อมูลมีการเปลี่ยนแปลงก็สามารถตรวจสอบได้ เพราะข้อมูลไม่มีทางหายไป
ดู ๆ แล้ว มันก็คือสิ่งที่เราเรียกว่า "เอกสารสัญญา (Contract)" ดี ๆ นั่นเองครับ และพอมันอยู่ในรูปแบบที่เราเขียนโค้ดขึ้นมาได้และทำงานบน Blockchain ซึ่งเป็นรูปใหม่ของการทำระบบสัญญา เราเลยเรียกมันว่า **"Smart Contract"** นั่นเอง
<br>
##**หน้าตาของ Smart Contract**
<br>
Smart Contract สามารถเขียนได้หลายภาษา โดยอิงตามว่า Blockchain ตัวนั้น ๆ สนับสนุนภาษาอะไรบ้าง อย่างของ Ethereum ก็จะใช้ภาษา Solidity เป็นหลักครับ หน้าตาจะคล้าย ๆ กับ Javascript เป็นภาษาง่าย ๆ เรียนรู้ไม่ยาก อันนี้เป็นตัวอย่างโค้ดจริงแบบเบสิคที่สุดครับ
<br>
![Bitcoin](/solidity/solidity_4.jpg)
<br>
อย่างด้านบนจะเป็นเหมือนกระดาษสัญญาที่ทำอะไรไม่ได้เลยนอกจากเก็บบันทึกข้อมูลเอาไว้ได้ (ในที่นี้คือตัวแปรชื่อ storedData) และหากอยากจะเปลี่ยนก็สามารถเปลี่ยนค่าได้ด้วยการเรียกคำสั่ง set ครับ และถ้าอยากจะอ่านค่ากลับมาก็ใช้คำสั่ง get นั่นเอง ค่อนข้างตรงไปตรงมา
